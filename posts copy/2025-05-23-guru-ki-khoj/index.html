<p>गुरु और साधु सदैव से मेरे लिए एक अचंभे का विषय रहें हैं। आज के वैज्ञानिक समय में जब मैं साधुओं के बारे में सुनता हूँ तो मेरा मन उत्सुकता से भर जाता है परंतु उसी समय लोगो के ढोंगी होने का भी ध्यान आ जाता है। जब मैं आसपास देखता हूँ तो मुझे ज्यादातर ढोंगी ही नजार आते है या फिर ये कह सकते है की ढोंगी लोग ही समाज में स्वयं को दिखाना चाहते हैं। ये लोग चीख चीख कर अपने चमत्कारों और आत्मिक ज्ञान को लोगो को दिखा कर अपना सिक्का जमाना चाहते है। टीवी या इंस्टाग्राम पर ऐसे बहुत सारे उधारण हैं जहाँ आप धार्मिक गुरुओं से ऑनलाइन ही कृपा बरसवा सकते है, पर कुछ दक्षिणा देने के बाद। पेमेंट कि लिए गूगल-पे के ऑप्शन भी दिए गए हैं।</p>
<p>इसी सिक्के का दुसरा पहलू हैं वो धर्म गुरु जिन्होंने कभी कोई दावा नहीं किया, कोई चमत्कार नहीं दिखाया, परंतु वो अपने ज्ञान और आत्मिकता के लिए पूजे गए। एसे गुरु ज्यादातर समाज से दूर ही रहते है परंतु कुछ गुरु यूरोपिय और अमेरिकी शिष्यों की वजह से संज्ञान में आए। इन्ही गुरुओं में कुछ नाम हैं <a href="https://en.wikipedia.org/wiki/Ramana_Maharshi">रमना महर्षि</a>, <a href="https://en.wikipedia.org/wiki/Nisargadatta_Maharaj">निसर्गदत्त महाराज</a> और <a href="https://en.wikipedia.org/wiki/Neem_Karoli_Baba">नीम करौली बाबा</a>। अभाग्य से मैं स्वयं तो इन गुरुओं से नहीं मिला परंतु मैंने इनके बारे में लिखी गई पुस्तकें जरूर पढ़ी है। उधारण के लिए <em>निसर्गदत्त महाराज</em> जिन्होंने महाराष्ट्र के एक गाँव में सामान्य जीवन जिया। नाही इन्होंने स्वयं कोई पुस्तक लिखी, ना ही कोई चमत्कार करने का प्रमाण दिया, और नाही इन्होंने अपने दिव्य होने की डींगे हांकी। ये जीवन भर एक दुकान चलाते रहे, अपनी पत्नी और परिवार की सेवा करते रहे। फिर भी लोग इनसे इतने प्रभावित थे कि रोज़ शाम को लोग इनसे उपदेश सुनने जाते थे। इनके शिष्यों ने इनसे हुई वार्तालाप को रिकॉर्ड किया और पुस्तकों के रूप में समाज तक इनके ज्ञान को पहुचाया। अब आप सोच ही सकते है की क्यों ये इतने प्रचलित नहीं है?</p>
<p>आज के समय में जब भौतिकवाद (या पूंजीवाद) चरम पर है तब धार्मिक गुरु की खोज और भी कठिन हो जाती है। परंतु जब मैं अपने मित्रों को ऑनलाइन साधुओं की चपेट में आते देखता हूँ तो मुझे ये विचार घेर लेते है कि कैसे गुरु को ढूँडा जाए? ऊपर बताए दोनों पहलू ये दर्शाते है कि ढोंगी और वास्तविक गुरु/साधु सदैव ही प्रस्तुत रहेंगे लेकिन इनमें भेद करना कोई आसान काम नहीं है।</p>
<p>इसी खोज में मुझे हाल ही में एक पुस्तक मिली। ये पुस्तक एक ब्रिटिश लेखक, <strong>Paul Brunton</strong>, ने 1931 में लिखी थी जो उनकी गुरु की खोज की कहानी बताती है। पुस्तक का शीर्षक है <a href="https://a.co/d/4JKwb7I">A search in secret India</a>। इस पुस्तक में यें कई सिद्ध और ढोंगी गुरुओं का वर्णन करते है। आश्चर्य की बात यह है कि उस समय में भी भारत, आज की ही तरह, ढोंगी और कपटी लोगो से भरा हुआ था। लेकिन अपनी तार्किक शक्ति का उपयोग कर के Paul ढोंगी और वास्तविक गुरुओं में भेद कर पाए। Paul अपनी पुस्तक में प्राचीन भारत की धार्मिक सुंदरता की प्रशंसा भी करते है और वर्तमान में लोगो की अंधभक्ति से पनपे रूढ़िवाद की निंदा भी करते है। Paul लिखते है:</p>
<blockquote>
<p>India suffers from the defects of an illiterate and over-religious race, untrained in those scientific modes of thoughts which demand the divorce of emotion from reason, history from hearsay, and fact from imagination.</p>
</blockquote>
<p>2025 में अशिक्षा को तो कुछ हद तक कम कर लिया गया परंतु <em>&quot;अंधभक्ति&quot;</em> आज भी आम है। मुझे लगता है कि यही एक मार्ग है जिसके द्वारा गुरु की खोज संभव है। जरूरत है तो एक उत्सुक और प्रश्न पूछने वाले दिमाग़ की। मैं इस विषय में, विस्तार से, अगले post में लिखूँगा।</p>
<p>यहाँ पर मैं ये भी कहना चाहता हूँ कि मेरी प्रवत्ति बुद्धिजीवियों की है तो मुझे <em>भगवदगीता</em> के बताए हुए तीन योगों—<strong>कर्म योग, भक्ति योग, और ज्ञान योग</strong>—में केवल <em>ज्ञान योग</em> की ही समझ है। भक्ति योग में पूर्ण समर्पण जरूरी है परंतु लोग पूर्ण समर्पण के नाम पर मूर्ख भी बना सकते है तो मैं उस विषय में कुछ नहीं कह सकता।</p>
